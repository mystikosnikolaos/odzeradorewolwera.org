<!DOCTYPE html>
<html lang="pl">
<head>
    <!-- Google tag (gtag.js) -->
    <script async src="https://www.googletagmanager.com/gtag/js?id=G-TJ2L7QNM8D"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());
        gtag('config', 'G-TJ2L7QNM8D');
    </script>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="../css/normalize.css">
    <link rel="stylesheet" type="text/css" href="../css/odzeradorewolwera.css">
    <title>Krok 10: sejf do przechowywania broni | Od zera do rewolwera</title>
    <link rel="icon" type="image/x-icon" href="../favicon.ico">
</head>
<body style="background-image: url('img/alfa-3861-sejf.jpg');">
    <div class="content">
        <h1><a href="../index.html" class="title">Od zera do rewolwera</a></h1>
        <p style="text-align: center">
            O&nbsp;broni palnej i&nbsp;strzelectwie&nbsp;&ndash; po ludzku i&nbsp;bez zadęcia
        </p>
        <p style="text-align: center">
            <a href="2019-02-17-pozwolenie-na-bron-krok-po-kroku.html">Pozwolenie na broń krok po kroku</a>
        </p>
        <ul class="navigation">
            <li><a href="2019-11-01-krok-9-kontrolna-wizyta-dzielnicowego.html">&larr;</a></li>
            <li><a href="../index-2019.html">indeks</a></li>
            <li><a href="../2020/2020-02-02-twoj-pierwszy-pistolet.html">&rarr;</a></li>
        </ul>
        <h2>Krok 10: sejf do przechowywania broni</h2>
        <p class="subtitle">
            18 listopada 2019<br>
            tekst i&nbsp;zdjęcia: Mikołaj Bartnicki
        </p>
        <img src="img/alfa-3861-sejf.jpg" alt="Rewolwer Alfa Stainless 3861 .38 Special">
        <p class="description">
            Rewolwer Alfa Stainless 3861 .38 Special
        </p>
        <p class="lead">
            Zanim kupisz swoją pierwszą broń, musisz mieć odpowiednie warunki do jej przechowywania. Przepisy nakazują trzymanie broni w&nbsp;sejfie odpowiedniej klasy. Ostatnim krokiem na drodze od zera do rewolwera jest zakup takiego właśnie sejfu.
        </p>
        <h3>Sejf klasy S1</h3>
        <p class="subtitle">
            podstawa prawna:<br>
            Rozporządzenie MSW w&nbsp;sprawie przechowywania, noszenia oraz ewidencjonowania broni i&nbsp;amunicji<br>
            UoBiA art. 18 ust. 5 p. 4
        </p>
        <p>
            Za każdym razem gdy nie masz bezpośredniego nadzoru nad swoją bronią palną, musisz ją gdzieś przechować, aby nie wpadła w&nbsp;niepowołane ręce. Broni palnej i&nbsp;amunicji nie wolno trzymać luzem pod łóżkiem, ani w&nbsp;szafie między książkami. Przepisy nakazują przechowywanie w&nbsp;odpowiednim sejfie. Musi to być sejf klasy co najmniej S1.
        </p>
        <p>
            Polska Norma klasyfikuje sejfy pod względem odporności na włamanie. Nie musisz się zbytnio wgłębiać w&nbsp;ten temat i&nbsp;wiedzieć co te klasy odporności oznaczają. Wystarczy ci wiedzieć, że broń musisz przechowywać w&nbsp;sejfie o&nbsp;klasie odporności S1 lub wyższej. Czyli w&nbsp;praktyce S1, bo tak jest najtaniej.
        </p>
        <p class="note">
            No dobra, skoro koniecznie musisz wiedzieć, oto klasy odporności sejfów, od najniższej do najwyższej: S1, S2, 0, I, II, III, IV &hellip; XIII.
        </p>
        <p>
            Sejf na broń musi mieć tabliczkę znamionową z&nbsp;informacją na temat klasy odporności. Taka tabliczka zwykle jest przytwierdzona na wewnętrznej stronie drzwi. W&nbsp;przypadku kontroli, stanowi ona dowód klasy sejfu i&nbsp;tym samym tego, że przechowujesz swoją broń zgodnie z&nbsp;przepisami. Jeżeli nie spełniasz warunków przechowywania broni, to na mocy <i>Ustawy o&nbsp;broni i&nbsp;amunicji</i> możesz stracić swoje pozwolenie na broń.
        </p>
        <h3>Sejf czy szafa?</h3>
        <p>
            Duże, stojące sejfy na broń czasami określa się mianem szafy. Tutaj konsekwentnie posługuję się słowem sejf, ale w&nbsp;mowie potocznej określenia <i>sejf na broń</i> oraz <i>szafa na broń</i> są równorzędne i&nbsp;stosowane zamiennie, w&nbsp;zasadzie niezależnie od wielkości modelu.
        </p>
        <h3>Gdzie kupić sejf?</h3>
        <p>
            Głowna opcja to zakup sejfu przez Internet. W&nbsp;Polsce funkcjonuje kilku dystrybutorów, którzy mają szeroką ofertę sejfów różnej klasy odporności, w&nbsp;tym także klasy S1, dostosowanych do przechowywania broni. Zakup sejfu przez internet wygląda tak jak każde inne zakupy online: wchodzisz na stronę sklepu internetowego, wybierasz odpowiedni model, sposób dostawy i&nbsp;płatności, po czym potwierdzasz zamówienie i&nbsp;czekasz na kuriera z&nbsp;towarem. Jedyną różnicą może być konieczność dodatkowej opłaty za wniesienie sejfu do domu, w&nbsp;przypadku większych i&nbsp;cięższych modeli.
        </p>
        <p class="note">
            Sejfy S1, zależnie od wielkości, ważą od kilkunastu do nawet kilkuset kilogramów. Nie ma żartów, w&nbsp;przypadku najcięższych modeli musisz wziąć pod uwagę wytrzymałość stropu, żeby załadowany bronią i&nbsp;amunicją sejf nie złożył niespodziewanej wizyty sąsiadowi z&nbsp;dołu!
        </p>
        <p>
            Sejfy bywają także w&nbsp;niektórych sklepach z&nbsp;bronią i&nbsp;w&nbsp;marketach budowlanych, choć w&nbsp;tych przypadkach oferta zwykle jest uboższa niż w&nbsp;dedykowanym sklepie dystrybutora. Sklepy z&nbsp;bronią raczej mają sejfy odpowiedniej klasy, ale w&nbsp;marketach budowlanych uważaj co kupujesz. Jeśli sejf nie ma tabliczki znamionowej z&nbsp;klasą S1 lub lepszą, to nie nadaje się do przechowywania broni, niezależnie od tego w&nbsp;jaki sposób jest reklamowany przez sklep.
        </p>
        <h3>Twój sejf będzie za mały!</h3>
        <p>
            Kupując sejf, wybierz największy na jaki możesz sobie pozwolić. Nie są znane przypadki strzelców narzekających na zbyt duży sejf. Za to całkiem sporo posiadaczy broni (włączając mnie) żałuje, że kupiło sejf zbyt mały. Większy sejf jest droższy, ale nic to! Prawie na pewno będziesz miał więcej broni niż w&nbsp;tej chwili planujesz, więc kup największy sejf na jaki pozwala ci twoje mieszkanie i&nbsp;portfel.
        </p>
        <p>
            Ja planowałem mieć jeden pistolet i&nbsp;jeden rewolwer. To było dawno, gdy starałem się o&nbsp;pozwolenie na broń. Obecnie, wypełnienie mojego limitu 23 sztuk broni wcale nie jest takie nierealne, bo jestem już prawie w&nbsp;połowie.
        </p>
        <p>
            W twoim przypadku prawie na pewno będzie tak samo. Kup największy sejf na jaki cię stać, nawet jeśli dzisiaj nie wierzysz, że będzie ci potrzebny. A&nbsp;lepiej kup jeszcze większy, choćbyś miał przez jakiś czas jeść wyłącznie zupki chińskie i&nbsp;chleb z&nbsp;musztardą.
        </p>
        <h3>Rodzaj zamka</h3>
        <p>
            Drugie kryterium wyboru, które również ma wpływ na cenę, to rodzaj zamka. Masz tutaj kilka opcji, z&nbsp;których każda ma swoje plusy i&nbsp;minusy.
        </p>
        <h4>Zamek kluczowy</h4>
        <p>
            Najprostszy i&nbsp;najtańszy z&nbsp;zamków. Niska cena to jego jedyna zaleta; poza tym ma same wady.
        </p>
        <p>
            To trochę szara strefa jeśli chodzi o&nbsp;zabezpieczenie broni. Po pierwsze, klucz musisz jakoś ukryć, aby nie wpadł w&nbsp;niepowołane ręce. Możesz go nosić przy sobie cały czas, nawet do kibla i&nbsp;pod prysznic, ale co na przykład w&nbsp;czasie snu albo gdy idziesz na basen? Poza tym, klucze do sejfów są duże, ciężkie, a&nbsp;więc niewygodne w&nbsp;kieszeni. Trzeba o&nbsp;nich pamiętać, można je zgubić&hellip;
        </p>
        <p>
            Moim zdaniem, zamek kluczowy to dobra opcja jeśli mieszkasz sam i&nbsp;masz niewielki budżet. W&nbsp;pozostałych przypadkach lepiej wybrać coś lepszego.
        </p>
        <h4>Mechaniczny zamek szyfrowy</h4>
        <p>
            To zamek mający pokrętło z&nbsp;drobną podziałką z&nbsp;numerami. Urządzenie to jest czysto mechaniczne, nie wymaga żadnego zasilania elektrycznego.
        </p>
        <p>
            Aby otworzyć taki zamek, trzeba kilkukrotnie pokręcić jego pokrętłem w&nbsp;jedną i&nbsp;w&nbsp;drugą stronę, za każdym razem o&nbsp;precyzyjny kąt. Wygląda to dokładnie jak na filmach o&nbsp;złodziejach włamujących się do banków. Ten typ zamka nie ma głównej wady zamka kluczowego, czyli właśnie klucza. Kluczem jest kod liczbowy, który masz zapamiętany w&nbsp;głowie. Jeśli go nikomu nie zdradzisz, to znasz go tylko ty, więc odpada problem dostępu do sejfu przez osoby niepowołane.
        </p>
        <p>
            Jednak w&nbsp;mojej ocenie, mechaniczny zamek szyfrowy wciąż nie jest optymalnym wyborem. Pomijam już, że jest znacznie droższy od zamka kluczowego, ale jego największe wady wynikają z&nbsp;jego&hellip; precyzji! Jeśli obrócisz pokrętło o&nbsp;milimetr za daleko, to już zamka nie otworzysz. Wyklucza to użycie zamka po ciemku&nbsp;&ndash; musi być dobre oświetlenie aby widoczna była drobna podziałka na pokrętle. Równie dużo uwagi i&nbsp;ostrożności wymaga ustawianie nowego kodu&nbsp;&ndash; tutaj też drobna pomyłka może doprowadzić cię na skraj zawału serca, gdy nie będziesz mógł otworzyć sejfu i&nbsp;dostać się do swojej broni, bo niezbyt precyzyjnie ustawiałeś pozycję pokrętła i&nbsp;teraz twój kod nie działa.
        </p>
        <p>
            Co więcej, z&nbsp;natury działania takiego zamka, proces jego otwierania trwa stosunkowo długo&nbsp;&ndash; tych wszystkich precyzyjnych obrotów nie da się robić szybko. Używanie takiego zamka po prostu wymaga wprawy; dopóki jej nie nabierzesz, będziesz miał niepotrzebny stres. Możesz sobie kupić sejf z&nbsp;takim zamkiem, jeśli uważasz, że wygląda fajnie i&nbsp;godzisz się z&nbsp;opisanymi wadami. Ale ja odradzam, proponując w zamian następna opcję, czyli&hellip;
        </p>
        <h4>Elektroniczny zamek szyfrowy</h4>
        <p>
            Zamek elektroniczny eliminuje wszystkie wady zamków kluczowych i&nbsp;mechanicznych szyfrowych. Nie ma klucza, bo zamek otwiera się za pomocą kodu liczbowego. Nie wymaga precyzji, bo jego interfejsem jest zwykła klawiatura numeryczna. Obsługa jest trywialna, więc da się otworzyć sejf szybko, nawet z&nbsp;zamkniętymi oczami, po omacku.
        </p>
        <p>
            Jedyne o&nbsp;czym trzeba pamiętać, to że taki zamek wymaga zasilania elektrycznego; zwykle jest to dziewięciowoltowa bateria. Mimo że czas życia takiej baterii liczony jest w&nbsp;latach, w&nbsp;końcu będzie trzeba ją wymienić. Co jeśli nie wymienisz baterii na czas? Nie martw się, nie musisz ciąć sejfu! Zamki elektroniczne mają możliwość awaryjnego podłączenia zasilania z&nbsp;zewnątrz, albo umożliwiają wymianę baterii bez konieczności otwierania drzwi sejfu. Każde z&nbsp;tych rozwiązań jest równie dobre i&nbsp;uratuje twój tyłek jeśli zapomnisz wymienić zużywającej się baterii.
        </p>
        <p class="note">
            Jeśli znajdziesz w&nbsp;sklepie sejf z&nbsp;zamkiem elektronicznym, który po wyczerpaniu baterii zamyka się na głucho bez możliwości awaryjnego zasilania w&nbsp;taki czy inny sposób, to oczywiście go nie kupuj!
        </p>
        <h4>Zamek biometryczny</h4>
        <p>
            Nowość na polskim rynku, rzecz droga i&nbsp;rzadko spotykana. Zamek biometryczny wyposażony jest w&nbsp;skaner linii papilarnych, który umożliwia natychmiastowe odblokowanie drzwi sejfu poprzez przyłożenie palca. Podobnie jak szyfrowy zamek elektroniczny, również wymaga zasilania bateryjnego. Ciekawe i&nbsp;z&nbsp;pewnością bardzo wygodne rozwiązanie, ale zdecydowanie dla bogatych ludzi. Może w&nbsp;miarę upowszechnienia się takich zamków, ich ceny spadną, kto wie? Na razie jest to raczej ciekawostka.
        </p>
        <h3>Czy sejf trzeba kotwić do podłoża?</h3>
        <p>
            Nie, nie trzeba! Być może słyszałeś plotki, że sejf na broń musi być trwale przymocowany do elementów konstrukcyjnych budynku. To nieprawda! Sejf klasy S1 musi mieć otwory do kotwienia, ale jeśli z&nbsp;nich nie skorzystasz, to nadal jest to sejf klasy S1. Klasa odporności nie jest uwarunkowana przymocowaniem sejfu do podłoża lub ściany. Nie musisz więc kotwić swojego sejfu, nie ma takiego obowiązku.
        </p>
        <p>
            Obowiązku nie ma, ale mimo to warto sejf przymocować. Małe sejfy nawet wypełnione po brzegi, można przy odrobinie wysiłku wziąć pod pachę i wynieść. Złodziej splunie w&nbsp;dłonie i&nbsp;po prostu weźmie taki sejf ze sobą. Potem w&nbsp;swojej złodziejskiej dziupli będzie go ciął choćby tydzień, ale w&nbsp;końcu twoją broń dostanie. Jak myślisz: czy w&nbsp;przypadku włamania i&nbsp;kradzieży takiego małego, stojącego luzem sejfu, sąd uzna, że prawidłowo zabezpieczyłeś broń przed dostaniem się w&nbsp;niepowołane ręce? Raczej nie! 
        </p>
        <p>
            Duże sejfy na broń długą są zbyt masywne, żeby je swobodnie podnieść i&nbsp;wynieść celem kradzieży. Ale znaczną część masy takiego sejfu stanowią jego grube drzwi z&nbsp;ciężkimi ryglami. Jeśli taki sejf nie jest mocno dociążony (na przykład rocznym zapasem amunicji) to istnieje ryzyko, że przewróci się pod ciężarem swoich otwartych drzwi. Kotwienie takiego sejfu zabezpiecza przed takim wypadkiem.
        </p>
        <p>
            Zatem odpowiedź na postawione pytanie brzmi: nie trzeba kotwić sejfu, ale warto to zrobić!
        </p>
        <h3>Czy sejf musi być taki brzydki?</h3>
        <p>
            Większość sejfów ma postać ordynarnej, szarej lub zielonej blaszanej skrzyni, brzydkiej niczym krowia kupa. Za dodatkową opłatą można sobie zażyczyć lakierowania sejfu na wybrany kolor. Bardzo brzydki sejf, po pomalowaniu, staje się tylko brzydki.
        </p>
        <p>
            Jakimś rozwiązaniem jest zabudowanie sejfu drewnianą szafą. Łatwo to zrobić w&nbsp;przypadku małych sejfów, które po prostu mieszczą się wewnątrz mebla. Gorzej, gdy masz duży sejf na broń długą, wówczas zabudowanie go nie będzie proste ani tanie. Pozostaje przywyknąć do przykrego widoku i&nbsp;dorabiać ideologię, że to taki nowoczesny wystrój wnętrza.
        </p>
        <p>
            Są oczywiście rozwiązania dla bogatych ludzi: sejfy fabrycznie obudowane drewnem, z&nbsp;frontowym oknem ze szkła kuloodpornego&hellip; takie cuda potrafią kosztować tyle co przyzwoita broń sportowa. Jeśli cię stać, to czemu nie, kto bogatemu zabroni? Biedacy pocieszają się wykładając wnętrze sejfu filcem lub montując wewnątrz oświetlenie diodowe.
        </p>
        <h3>Koniec</h3>
        <p>
            Najważniejsze jest to, iż z&nbsp;chwilą gdy po wykonaniu uprzednio opisanych kroków, postawiłeś w&nbsp;domu sejf na broń, twoja droga od zera do rewolwera dobiegła końca! Pozwolenie na broń już masz albo za chwilę je odbierzesz, warunki do przechowywania broni właśnie stworzyłeś. To oznacza, że niedługo udasz się do sklepu z&nbsp;bronią na pierwsze zakupy.
        </p>
        <p>
            Gratuluję i&nbsp;cieszę się razem z&nbsp;tobą! Życzę ci sukcesów sportowych na strzelnicy, satysfakcji z&nbsp;rekreacyjnego strzelectwa, a&nbsp;także poczucia bezpieczeństwa jakie daje pistolet w&nbsp;dyskretnej kaburze przy boku. Namawiam cię do zapraszania znajomych na strzelnicę, aby widzieli jakie masz fajne, rodzinne i&nbsp;bezpieczne hobby, oswajali się z&nbsp;bronią palną i&nbsp;dołączali do nas, zwiększając grono legalnych posiadaczy broni. Im więcej broni w&nbsp;rękach cywilnych, tym lepiej dla nas wszystkich!
        </p>
        <h3>PS</h3>
        <p>
            Niniejszy artykuł jest częścią kompletnego poradnika, składającego się z&nbsp;następujących rozdziałów:
        </p>
        <ol>
            <li><a href="2019-04-09-krok-1-strzelecki-klub-sportowy.html">Strzelecki klub sportowy</a></li>
            <li><a href="2019-04-17-krok-2-stowarzyszenie-kolekcjonerskie.html">Stowarzyszenie kolekcjonerskie</a></li>
            <li><a href="2019-05-12-krok-3-przygotowanie-do-egzaminu.html">Przygotowanie do egzaminu</a></li>
            <li><a href="2019-06-17-krok-4-badania-medycyny-sportowej.html">Badania medycyny sportowej</a></li>
            <li><a href="2019-06-23-krok-5-egzamin-na-patent-strzelecki.html">Egzamin na patent strzelecki</a></li>
            <li><a href="2019-08-15-krok-6-licencja-zawodnicza.html">Licencja zawodnicza</a></li>
            <li><a href="2019-09-25-krok-7-badania-do-pozwolenia-na-bron.html">Badania do pozwolenia na broń</a></li>
            <li><a href="2019-10-27-krok-8-podanie-o-pozwolenie-na-bron.html">Podanie o&nbsp;pozwolenie na broń</a></li>
            <li><a href="2019-11-01-krok-9-kontrolna-wizyta-dzielnicowego.html">Kontrolna wizyta dzielnicowego</a></li>
            <li><a href="2019-11-18-krok-10-sejf-do-przechowywania-broni.html">Sejf do przechowywania broni</a></li>
        </ol>
        <ul class="navigation">
            <li><a href="2019-11-01-krok-9-kontrolna-wizyta-dzielnicowego.html">&larr;</a></li>
            <li><a href="../index-2019.html">indeks</a></li>
            <li><a href="../2020/2020-02-02-twoj-pierwszy-pistolet.html">&rarr;</a></li>
        </ul>
        <p class="footer">
            &copy; 2019 Mikołaj Bartnicki<br>
            Wszelkie prawa zastrzeżone
        </p>
    </div>
</body>
</html>
